<resources>
    <string name="app_name">Ex2</string>
    <string name="elefant">
        Elefanții sunt mamiferele mari care formează familia Elephantidae din ordinul Proboscidea. În prezent sunt recunoscute trei specii: elefantul african (Loxodonta africana), elefantul african de pădure (L. cyclotis) și elefantul asiatic (Elephas maximus). Elefanții sunt răspândiți în Africa Subsahariană, Asia de Sud și Asia de Sud-Est. Elephantidae este singura familie supraviețuitoare a ordinului Proboscidea; altele, acum dispărute, sunt Deinotherium, Gomphotherium, mamuții și mastodonții.
        Toți elefanții au câteva trăsături distinctive, dintre care cel mai notabil este trompa lungă (numită și proboscidă), utilizată în multe scopuri, în special pentru respirație, ridicarea apei și apucarea obiectelor. Incisivii lor devin colți, și pot servi ca arme și ca unelte pentru mutarea obiectelor și săpare. Pavilioanele mari ale urechilor ajută la controlul temperaturii corpului. Picioarele, asemănătoare unor piloni, pot susține o greutate mare. Elefanții africani au urechi mai mari și spinări concave, în timp ce elefanții asiatici au urechi mai mici și spinări convexe sau drepte.
        Elefanții sunt erbivori și se găsesc în habitate diferite, printre care savanele, pădurile, deșerturile și mlaștinile. Preferă să rămână lângă apă. Sunt considerați a fi o specie esențială⁠(d) datorită impactului asupra mediului înconjurător. Alte animale tind să-și păstreze distanța față de elefanți, în timp ce prădătorii, cum ar fi leii, tigrii, hienele și câinii sălbatici, vânează de obicei doar puii de elefant. Elefanții trăiesc în societăți de fisiune-fuziune⁠(d) în care mai multe grupuri familiale se adună pentru a socializa. Femelele au tendința de a trăi în grupuri familiale, care pot consta dintr-o femelă cu puii ei sau mai multe femele înrudite cu descendenții lor. Aceste grupuri sunt conduse de un individ denumit matriarhă, adesea cea mai bătrână femelă.
        Masculii își părăsesc grupurile familiale atunci când ajung la pubertate și pot trăi singuri sau cu alți masculi. Masculii adulți interacționează cel mai adesea cu grupurile familiale atunci când caută un partener și intră într-o stare caracterizată prin nivelul ridicat de testosteron și agresivitate cunoscută ca musth⁠(d), care îi ajută să obțină dominație⁠(d) și succes la reproducere. Puii sunt centrul atenției grupurilor lor familiale și sunt dependenți de mamele lor până la trei ani. Elefanții pot trăi până la 70 de ani în sălbăticie. Ei comunică prin atingere, vedere, miros și sunet; elefanții folosesc infrasunetele și comunicarea seismică⁠(d) pe distanțe lungi. Inteligența⁠(d) elefanților a fost comparată cu cea a primatelor și a cetaceelor. Se pare că ei au conștiință de sine⁠(d) și dau dovadă de empatie față de indivizii muribunzi sau morți din specia lor.
        Elefanții africani sunt pe lista speciilor vulnerabile⁠(d) întreținută de Uniunea Internațională pentru Conservarea Naturii (IUCN), în timp ce elefantul asiatic este clasificat ca fiind pe cale de dispariție. Una dintre cele mai mari amenințări la adresa populațiilor de elefanți este comerțul cu fildeș⁠(d), deoarece animalele sunt sacrificate pentru colții lor din fildeș. Alte amenințări pentru elefanții sălbatici sunt distrugerea habitatelor și conflictele cu oamenii. Elefanții sunt folosiți ca animale de povară⁠(d) în Asia. În trecut, au fost folosiți în război; astăzi, ei sunt expuși în grădini zoologice, practică adesea controversată, sau exploatați pentru divertisment în circuri. Elefanții sunt ușor de recunoscut și apar frecvent în artă, folclor, religie, literatură și cultura populară.
    </string>
    <string name="vidra">
            Vidrele (Lutrinae) sunt mamiferele semiacvatice din familia jderilor (Mustelidae) care alcătuiesc subfamilia Lutrinae. Cuprinde în total șapte genuri taxonomice cu 13 specii de animale.
        Morfologie
            Toate speciile de vidră au corpul lung și șerpuitor, picioarele scurte, cu membrană interdigitală, coada lungă musculoasă și capul mic cu botul scurt. Lungimea vidrelor variază în jurul a 1 m, cântărind între 22 și 45 kg. Reprezentanții cei mai mari ai grupei sunt vidra de mare și vidra uriașă. Ca și celelalte mustelide, vidrele prezintă un dimorfism sexual, masculii fiind mai mari ca femelele. Animalele au o blană lucioasă cu părul scurt și des (peste 1000 de fire/mm²) de culoare cenușie-brună cu un guler de culoare mai deschisă pe gât sau abdomen. Blana are un rol important de protecție fiind acoperit de un strat de aer termoizolant în apă. Vidrele pot să rămână sub apă timp de 8 minute, blocându-și în acest timp orificiile nărilor și urechilor.
        Răspândire și mod de viață
            Vidrele sunt animale cosmopolite, găsite pe toate continentele cu excepția Australiei și Antarctidei. Ele viețuiesc pe litoraluri stâncoase marine, pe lângă apele curgătoare și stătătoare, fiind înotătoare excelente. Ele ating pe uscat o viteză de 29 km/h. Vizuinile unor vidre sunt uneori dotate cu mai multe încăperi săpate la cel mult 500 m de malul apelor. Animalele își marchează teritoriul cu ajutorul glandelor anale, masculii având un teritoriu mult mai mare decât femelele.
            Vidrele sunt animale de obicei active ziua, dar unele dintre ele practică un mod de viață nocturn. Își fac rost de hrană din apă. Vidrele se hrănesc cu pește, broaște, crustacei și alte nevertebrate acvatice, cantitatea de hrană zilnică a unei vidre variind între 15 și 25% din greutatea corporală a animalului. Cantitatea necesară de hrană este influențată de anotimp. Cele mai multe vidre vânează între 3 și 5 ore pe zi. Masculii trăiesc solitari, căutându-și pereche numai în perioada împerecherii, iar femelele se ocupă de creșterea puilor.
    </string>
    <string name="foca">
        Foca obișnuită[3] (Phoca vitulina), cunoscută și cu numele de vițel de mare[4] sau focă comună, este o focă fără urechi găsită de-a lungul coastelor marine temperate și arctice din emisfera nordică. Cele mai răspândite specii de pinipede (morse, foci cu urechi și cele fără urechi), se găsesc în apele de coastă din Atlanticul și Pacificul de Nord, Marea Baltică și Marea Nordului.
        Focile comune sunt maro, alb-argintii, maro-deschis sau gri, cu nări distinctive în formă de V. Un adult poate atinge o lungime de 1,85 m și o masă de până la 168 kg. Grăsimea de sub piele ajută foca la menținerea temperaturii corpului. Femelele trăiesc mai mult ca masculii (30-35 de ani față de 20-25 de ani). Focile se țin pe locurile familiare de odihnă, în general zone stâncoase (deși pot sta și pe gheață, nisip și noroi) unde sunt protejate de condițiile meteorologice nefavorabile și de prădători, în apropierea unei zone de hrănire. Masculii se pot lupta pentru femele sub apă și pe uscat. Femelele fată un singur pui după o gestație de nouă luni, de care au grijă singure. Puii pot cântări până la 16 kg și sunt capabili să înoate și să se scufunde la câteva ore de la naștere. Se dezvoltă rapid cu laptele gras al mamelor și sunt înțărcați după la 4 - 6 săptămâni.
        Populația globală de foci obișnuitee este de 350.000–500.000, dar subspecia de apă dulce Ungava din nordul Quebecului este pe cale de dispariție.[1] Odinioară o practică comună, vânarea focilor este acum ilegală în multe țări din arealul lor.
        Focile individuale posedă un model unic de pete, fie întunecate pe un fundal deschis, fie deschise pe unul întunecat. Ele variază în culoare de la negru-maroniu până la cafeniu sau gri; părțile inferioare sunt în general mai deschise la culoare. Corpul și înotătorile sunt scurte, capetele sunt rotunjite. Nările arată distinct în formă de V. La fel ca și în cazul altor foci adevărate, nu au pinna (pavilionul urechii). Canalul auditiv poate fi vizibil în spatele ochiului. Cu tot cu cap și înotători, acestea pot atinge la o vârstă adultă la 1,85 m și la 55 până la 168 kg.[5] Femelele sunt în general mai mici decât masculii.
    </string>
</resources>